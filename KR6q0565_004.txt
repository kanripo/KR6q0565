#-*- mode: mandoku-view; -*-
#+DATE: 2015-08-30 21:54:08.635886
#+TITLE: 赤松領禪師語錄
#+PROPERTY: CBETA_ID J39nB451
#+PROPERTY: ID KR6q0565
#+PROPERTY: SOURCE Jiaxing Canon Vol. 39, No. B451
#+PROPERTY: VOL 39
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0565_J_004-0523a> 
#+PROPERTY: JUAN 4

詩集
序¶

古人云月色靜中見泉聲幽處聞嘗試論之何處無¶
月何山無泉而必曰靜幽者是知此情此景非塵勞¶
鞅掌之客之所能窺而多屬於林泉隱逸之士之為¶
庶幾耳近如我¶
黔靈和尚者每禪餘暇陶情於聲律之中信手書信¶
口道一味從性靈中流出意在言外無斧鑿痕又未¶
可與詩學家呫嗶者流同日而語也門人輯其平日¶
與士大夫輩詶唱若干首丐弁於余余目之喟然嘆¶
曰此詩家上乘耶如曰杜韋王孟者余逆知其為俗¶
物耳不可以語此又焉可以譚幽泉靜月者哉。

時¶
康熙庚午歲婆達囉缽阤月佛成道日書於古渝西¶
菂軒中。¶

青城後學寱堂法秀拜題
<pb:KR6q0565_J_004-0523b>¶

 黔靈赤松領禪師語錄卷第四¶
門人寂源錄¶

詩¶

夏日滇中同友遊太和宮樹下¶

#+BEGIN_VERSE
「　綠樹陰濃下風來枝蕩漾瓊樓晃太清巖石疊山嶂¶留騎故人懷揮毫野士曠雪曲君裁成巴歌喜共唱¶快意適天真樂道以相尚古人陳希夷事跡猶在望¶徘徊不能別欲去又惆悵
#+END_VERSE
」¶

挽澹餘曹老先生¶

#+BEGIN_VERSE
「　我愛古忠臣賢哉狄仁傑身以武周羈志報唐家切¶豈不重捐軀國恥誰為雪一朝歸帝子日洗虞淵烈¶心事炳千秋生死何足說嗟我澹餘公今古同一轍¶北海聲價高熙世人文潔
　帝重股肱郡假以撫黔¶節下車問循良方外咨禪悅識破夢幻因無生亦無¶滅報國期致身耿耿丹心熱偶罹豺虎亂誘縶凡百¶折砥柱不可移守義心如鐵不敢懷二心借口豫讓¶列豈不思舊發慷慨以自決存身將有待欲以恢大¶業所事已垂成寧慮禍機洩一死酬君親日月同昭¶揭憑弔古今事三嘆增悽咽先死及後死忠在無勇¶怯事成或事敗品在何優劣較之迎廬陵忠貞昭奕¶葉吳子寄挽章紙落數行血雖我素心人憂來不可¶絕薦向拄杖頭吟風敲明月
#+END_VERSE
」¶

春日送別魯公佟檀越¶

#+BEGIN_VERSE
「　膏雨連雲合織成錦繡新明月夜初滿還照別離人¶昔君出東海挾策遊帝闉為攀龍鱗上早列虎帳臣¶不忘山水約還以風雅親詼諧有道骨起坐無凡塵¶偶逢分袂日常憶聚談晨俚言博一笑何日結前因¶榮程芳草綠步步是陽春
#+END_VERSE
」¶

答孟陽熊檀越登山韻¶

#+BEGIN_VERSE
「　遁跡荒山寺鋤雲愧遠公且無名著世常有鶴鳴空
<pb:KR6q0565_J_004-0523c>¶池柳臨春綠白雪點蒼松勘破醯雞甕不疑蛇影弓¶開池得皓月種樹引清風翰墨金門出詶筆搜腸窮¶才華空鄴下霖雨濃山中逃禪如不棄煮茗再相從
#+END_VERSE
」¶

贈別金檀越¶

#+BEGIN_VERSE
「　四海風塵息八方雲霧湮細推人物理各質有前因¶愧我居巖谷惟君不厭貧名開虎榜首曾受龍顏諄¶灰財成節勁斗酒共豪賓榮枯唯是義得失總於仁¶氣骨如山重心融似水均臨事無遷改方顯丈夫身
#+END_VERSE
」¶

次卞司馬遊東山韻¶

#+BEGIN_VERSE
「　勝概杳何極登臨興藹然披雲僧入定載酒客逃禪¶鳥弄枝頭婉鐘聲野外縣欲題千里意猶隔幾重煙
#+END_VERSE
」¶

贈臬憲高護法榮陞¶

#+BEGIN_VERSE
「　驄馬連雲貴雲泥不隔津永昇新慧日重識舊蓮因¶道義懷千古忠全惟一真更教泉石遠艸木盡霑春
#+END_VERSE
」¶

次譚牧州魚聲韻¶

#+BEGIN_VERSE
「　不戀龍門路清音出梵宮石人霑法雨花鳥度宗風¶悟滅諸非盡聲虛萬籟空三乘微玅旨秪在一聞中
#+END_VERSE
」¶

同友人賦得月下聽溪聲¶

#+BEGIN_VERSE
「　野樹煙鋪密行吟共月前溪聲藏白練風靜響飛泉¶霽色開晴嶂蟾光映晚天風情無限意趺對興悠然
#+END_VERSE
」¶

復史春元問道韻¶

#+BEGIN_VERSE
「　原是自家物西來有甚麼長天倚慧劍杲日映江波¶舉足知端的揚眉豈錯過分明日用處不必問如何
#+END_VERSE
」¶

二¶

#+BEGIN_VERSE
「　為問西來意當人會得麼層巒浮翠藹碧海漾清波¶莫以無為是徒勞有益過但能離我相自去靜中魔
#+END_VERSE
」¶

次登山韻¶

#+BEGIN_VERSE
「　寺結高原地金繩萬壑中鹿眠依翠竹鶴立就青松¶有意皆非實無心境自空微風生嶺上蕭瑟出雲中
#+END_VERSE
」¶

送中丞曹公柩歸值雨有懷
<pb:KR6q0565_J_004-0524a>¶

#+BEGIN_VERSE
「　為憚廉清節蒼天雨淚深忠魂何遠地飄魄應寒砧¶暮宿隨僧舍晨歸度鳳岑存亡無限意回首欲沾襟
#+END_VERSE
」¶

友人至山題以贈之¶

#+BEGIN_VERSE
「　環翠千峰拱溪聲永日潺煙雲浮嶺上日月走盤間¶青鳥啼幽壑苔紋繡石斑目前風景足何用苦尋攀
#+END_VERSE
」¶

送別在臣楊檀越遷楚黃郡丞¶

#+BEGIN_VERSE
「　秦擁龍文出賣刀賢佐逢才能千里駿聲價五花驄¶柳色黔山外琴鳴江楚中坐清南服地指日遠褒封
#+END_VERSE
」¶

詠桂贈友¶

#+BEGIN_VERSE
「　碧樹凝秋色寒林爽氣頻丰姿標月靜潔志凜風塵¶別去蘭馨遠還同菊興新花神頭點處永佩憶天真
#+END_VERSE
」¶

贈遊山客¶

#+BEGIN_VERSE
「　旭日照黔靈四圍氣象明山開非鬼斧路鑿有仙名¶境僻塵心靜溪聲鳥語清賓朋同席地細看落花平
#+END_VERSE
」¶

詶夏孝廉韻¶

#+BEGIN_VERSE
「　山青知雨過水湛月臨溪竹翠留雲宿松孤待鶴棲¶春濤和雪曲秋雁伴雲啼韻合煙塵息清風拂柳堤
#+END_VERSE
」¶

春日閒詠¶

#+BEGIN_VERSE
「　大塊煙雲合春深處處繁動觀芳艸秀靜聽柳鶯喧¶日色榮寒榻清香遞竹門驚披蝴蝶夢物我老乾坤
#+END_VERSE
」¶

友人過訪賦贈¶

#+BEGIN_VERSE
「　重道輕浮世才華氣且英理明機萬斛義尚識三生¶聲價風雲合禪源法海清從來金玉汁水遠共山明
#+END_VERSE
」¶

次田春元夜賞菊韻¶

#+BEGIN_VERSE
「　秋香寒夜發賞豈待時過喜對青娥質同聯白雪歌¶涼深星冷現夜午霜情多盡此良宵夜清吟爽更多
#+END_VERSE
」¶

春日次詶張詞宗過訪不遇韻¶

#+BEGIN_VERSE
「　晴春承馬轡谷鳥報音來柳放和風暖梅榮鬥雪開¶詩名留靜案客路冷蒼苔隔宿無煙火輕鞍蹀躞回
#+END_VERSE
」¶

贈別乾御一乘二禪人
<pb:KR6q0565_J_004-0524b>¶

#+BEGIN_VERSE
「　浩渺風塵急豐敦畏散筵冠年勤苦道漏刻博言詮¶聚首青鶖勝離愁白鷺天難於分袂處柏子裊輕煙
#+END_VERSE
」¶

同友人登大悲閣望武侯祠¶

#+BEGIN_VERSE
「　寶閣玲瓏渺莫窮登臨又聽上方鐘青山疊疊頻鋪¶翠綠水灣灣應幾重大士紀從周代記武侯功業漢¶時封尋知清潔循良事始誌而今載玉峰
#+END_VERSE
」¶

次譂州牧鰲磯浮玉韻¶

#+BEGIN_VERSE
「　柳煙夾岸映晴光瑞靄山城接大荒一水中流磯砥¶砫雙虹常拱待鰲翔月沉石磴縣清影風度溪聲過¶晚涼一目翛然空法界悠悠千載鎮滄浪
#+END_VERSE
」¶

壽撫臺慕檀越¶

#+BEGIN_VERSE
「　九如懽祝慶南山丙曜高縣參井間萬六椿榮綿鶴¶算三千桃熟醉仙班調元澤自臺中露壽國丹從掌¶上還敬指梅花當頌軸和羹有約待新攀
#+END_VERSE
」¶

壽撫軍王檀越¶

#+BEGIN_VERSE
「　祥鶴翩翩遶檻時聲聲戛漢啟人思烏臺香襲添籌¶祚瓊樹花開砌獻奇瑞靄金莖浮壽斝歌繁湛露應¶昌期倩翁朝隱誰先覺鸞馭陳桃始見知
#+END_VERSE
」¶

次撫軍楊檀越遊山¶

#+BEGIN_VERSE
「　重重疊嶂擁岧嶢躡磴披雲到碧霄一目峰巒青個¶個四圍花木翠翹翹推窮理事心非有洞徹機言意¶廓寥玩罷欲歸歸欲望亭臺天外雨花飄
#+END_VERSE
」¶

贈撫軍王檀越服制還京¶

#+BEGIN_VERSE
「　道化明城久植培今朝又見子瞻才盡知濟旱多霖¶雨佇看和羹待巨梅上界璣衡參七政人間勳業應¶三台東山暫往酬恩重好為蒼生特地來
#+END_VERSE
」¶

次梁道臺登東山韻¶

#+BEGIN_VERSE
「　平原擁出青芙蓉插入丹霄雲霧封巖岫花開時度¶鳥江城煙抹遠聞鐘雨添嵐氣新詩爽風送樨香舊¶話逢不憚問禪來此處三生石上敘從容
#+END_VERSE
」
<pb:KR6q0565_J_004-0524c>¶

送別曹公子值雷雨感賦¶

#+BEGIN_VERSE
「　轟林一霎洗程新無限離愁誰為伸思去迢遙鄉國¶士看來慘淡舊時人蒲塘綠滿遊魚啖柳暗青陰鳥¶語勻萬里天涯攜手別此心難盡又諄諄
#+END_VERSE
」¶

贈糧憲傅檀越榮陞¶

#+BEGIN_VERSE
「　物我同仁布澤均金腰先種又重新花開萬里香江¶地果上三臺壽國身政頌有聲天下滿詼諧不厭野¶人貧真誠大雅清名遠芳翠聯聯盡占春
#+END_VERSE
」¶

過般若庵¶

#+BEGIN_VERSE
「　曾思有約過雲庵幾聽溪聲野外縣雨細蛙鳴清協¶韻風和鳥語共談禪閒尋竹院烹茶坐倦掃松陰枕¶石眠疑是葛天風化裏爐香一縷樂悠然
#+END_VERSE
」¶

同臺二護法河岸蓬居作¶

#+BEGIN_VERSE
「　結茅江岸喜清幽物象無邊四望周幾樹柳煙橫薜¶硐數行車水到粳疇殘經開卷和風演苔磴垂竿待¶月收日用翛然隨意處波濤不盡響中流
#+END_VERSE
」¶

遊大悲閣¶

#+BEGIN_VERSE
「　寶閣崢嶸俯碧川登臨四望興怡然青林幽鳥啼空¶外花落香風到客邊夾岸水聲銅鼓外(有銅鼓硐)卷簾山¶色鳳樓前清幽勝景多堪賞坐久忘機興自便
#+END_VERSE
」¶

花朝¶

#+BEGIN_VERSE
「　漸度陽和萬象新花枝濃淡出風塵年光乍入四旬¶外節令微沾二月春色相嫣然爭旦暮園林遲速感¶精神從來詞客多遊覽言下津津向此辰
#+END_VERSE
」¶

詠梅壽東林法兄¶

#+BEGIN_VERSE
「　初度玄冥卻有梅律陽先應一枝開信知佳卉無雙¶品獨占名園第一才憶昔隴頭憑寄意而今特地寫¶詩懷清奇自是花魁首好上雲山壽域齋
#+END_VERSE
」¶

次荅鳧庵胡居士¶

#+BEGIN_VERSE
「　逃名丘壑伴林松何幸奇緣世外從自信煙霞惟我
<pb:KR6q0565_J_004-0525a>¶有難將詩酒與君同三生石上花含笑半畝池中月¶色溶好理前身金粟事居塵策進舊禪翁
#+END_VERSE
」¶

次眾春元遊山韻¶

#+BEGIN_VERSE
「　小壑丹丘倚石邊澄澄碧水映長天林間野叟閒溪¶徑雲裏群仙敞玳筵星聚北山千嶂迥光分玉帶一¶燈傳舊時王謝今重見獨愧支公拙簡篇
#+END_VERSE
」¶

訪殷夢臣先生不遇¶

#+BEGIN_VERSE
「　春日尋朋過水涯溪山深處見桃花方池昔擬謝靈¶宅五柳今逢陶令家南國知心昭日月故園回首暮¶雲霞杖頭久乏邀賓費賴有茗鐺當酒賒
#+END_VERSE
」¶

訪東山梅溪法兄¶

#+BEGIN_VERSE
「　扶笻底事步林泉為訪知音興偶然山境晴嵐生石¶谷會城燈火續寒煙牧樵歌遠聞雲外鳥雀聲幽落¶檻前物換人間虛夢醒馨馨梅放滿溪邊
#+END_VERSE
」¶

掃九峰開山祖塔¶

#+BEGIN_VERSE
「　林宮手闢甲南滇百折幽尋鳥道縣霞照曉山松箇¶箇溪迴寒浪月涓涓千秋舍利神龍護一席金襴昭¶代傳膜拜愧無跨灶略聊將俚句祝爐煙
#+END_VERSE
」¶

#+BEGIN_VERSE
「　離侍巾瓶廿易霜閱來人世幾滄桑訃飛千里肝腸¶碎杖曳雙林涕泗滂石室堅函金鎖骨香雲空繞應¶真堂爐煙綵結酬三拜哽咽吞聲思念長
#+END_VERSE
」¶

#+BEGIN_VERSE
「　聲喧南北若雲雷寶殿重樓手自開天馬峰迎白鹿¶嶂繡獅巖俯碧烏臺天留寶缽盛珍供石化仙儔傲¶劫灰臨濟家風聲自遠箭機能奪子瞻才
#+END_VERSE
」¶

次法瀾禪師韻¶

#+BEGIN_VERSE
「　髫年歷練荷先翁得睹慈顏禮大雄澗水長流千歲¶月香雲猶戀一天風肝腸寸斷猿聲應燈焰重光鳥¶道通滿壑松濤聽不盡茫茫匝地雨煙濛
#+END_VERSE
」¶

贈九峰黽中兄¶

#+BEGIN_VERSE
「　祖風秋晚賴支撐越格規模獨讓兄冰雪面開青嶂
<pb:KR6q0565_J_004-0525b>¶迥春芳眉立紫芝榮庭前翠柏千株秀檻外幽泉一¶鑑清此日同吹無孔笛莫愁高調少人賡
#+END_VERSE
」¶

雁字一行書¶

#+BEGIN_VERSE
「　隨風遠至一行書隱隱摩天意自殊斜似之人常變¶體彎如心月又難塗翩翩乍擬鍾繇式肅肅還同索¶靖模此格非為真艸隸紛紜點染太清圖
#+END_VERSE
」¶

挽曹大中丞¶

#+BEGIN_VERSE
「　廊廟倦倦繫遠心幾思揮翰破幽霃忘軀不念功名¶重報國寧辭鼎鑊深地下忠魂昭日月天涯客夢繞¶山林從來忠孝標千古松嶺常聞鶴唳音
#+END_VERSE
」¶

#+BEGIN_VERSE
「　屈指歌遊跡若徐丰姿何在謾欷歔禪那已破浮生¶夢錦繡空研數代書秋半林蛩蕭瑟裏夜深山月晦¶朦初牽愁步步增遺思無那關心念未除
#+END_VERSE
」¶

和有牧李居士久別來山韻¶

#+BEGIN_VERSE
「　夜來星月照簷羅幸得心交於此過一日懽逢歌石¶鼓十年遠隔望銀河鳥飛天外迴翔偏客晤山中題¶詠多作句倦眠鄉國近惺來不覺在雲窩
#+END_VERSE
」¶

#+BEGIN_VERSE
「　夏日長明綠滿天客窗清話問桑田而今戰伐安平¶息正好溪山樂隱眠花樹鳥啼空裏性月澄水現定¶中禪詳觀物理虛生夢眨眨風光又一年
#+END_VERSE
」¶

#+BEGIN_VERSE
「　竹窗看古寶箴規句句法言有所思不幸髫年¶父雖成道業問心師風吹雨過雲增岫鳥語花香水¶滿池此日林亭頻對望肝腸未盡雪添眉
#+END_VERSE
」¶

#+BEGIN_VERSE
「　夜靜山房悄寂聲未眠燭淺覓殘燈琴心照我清音¶遠劍氣惟君世累輕想念故園觀日近常將墨水染¶雲城今晨送別巖傍路珍重前途次第行
#+END_VERSE
」¶

次孔詞宗登山留題¶

#+BEGIN_VERSE
「　蕭蕭清晝一塵無偶爾良緣到索居昨夜山房星耀¶炯今朝谷口道風舒文章豈在焉而已佛法難同之¶者歟學問既成千古業何妨重謁慧公廬
#+END_VERSE
」
<pb:KR6q0565_J_004-0525c>¶

次中丞袁大檀越韻¶

#+BEGIN_VERSE
「　皓麗當天一望中玲瓏巧幻運籌工遶峰晴氣南旋¶北印水寒光西復東人向塔前明佛理祖於旛上顯¶宗風垂慈遠紹無餘事留步丹梯引導翁
#+END_VERSE
」¶

喜大之胡長者入道¶

#+BEGIN_VERSE
「　力到功成果自圓佛緣絕勝越諸天浮生覷破心王¶定竹帛遙垂體道堅掃盡白雲方識月澄清滄海好¶參禪欣逢曇發千年瑞茂葉長新代代傳
#+END_VERSE
」¶

遊海子玉京山¶

#+BEGIN_VERSE
「　石磴盤層上玉京登臨四望野雲橫奇峰矗矗參天¶秀小艇溶溶繫水晶塵務遠離詩思爽忙中卻得靜¶情生為僧祗解禪那病碧落霞敷遍界明
#+END_VERSE
」¶

次東林玉和尚¶

#+BEGIN_VERSE
「　奇峰秀出漾波光一磥長春鎮八荒笛韻樓頭風斷¶續磯撐水面日浮翔苔漣月影凝清露𥗒帶寒煙曉¶夜涼培埴前賢今已矣惟餘九罩鎖滄浪
#+END_VERSE
」¶

菊¶

#+BEGIN_VERSE
「　寒榮卻羨爾芬芳不受凄風一辦傷勝格能甘霑曉¶露孤情豈畏凜秋霜延齡未瀉南陽浦招隱名增陶¶令莊群卉盡凋知勁節獨餘靜影對清光
#+END_VERSE
」¶

粉蝶夏來時¶

#+BEGIN_VERSE
「　何事翩遷度曲廊園林遲速競瓊粧輕盈枝上加冰¶繭閃灼籬邊似雪揚半艸半花風細細頻來頻去影¶雙雙等閒識破莊周夢千夜何驚覺得忙
#+END_VERSE
」¶

和時乘夏詞宗韻¶

#+BEGIN_VERSE
「　清溪疊嶂衍喬松共蔭畦源物花穠跼進何如退步¶穩灰心自覺俗情鎔月穿柳影常澄靚雨過花陰有¶淡濃大抵人生聲價重賢名青史有來蹤
#+END_VERSE
」¶

答司南貢元¶

#+BEGIN_VERSE
「　聊將圜堵隱江城一榻蕭蕭少客新今遇陽春聯曲
<pb:KR6q0565_J_004-0526a>¶調不由墨水染煙塵法行大地容僧紀碑立長亭讓¶士珍若會野人無意句導迷於此悟前身
#+END_VERSE
」¶

黃詞宗登山分題得柑字¶

#+BEGIN_VERSE
「　逃名避世樂山寒有客相邀踏岫藍日映桂香飄遠¶座風敲松子落澄潭星輝有故明僧定廚供無炊慢¶客驂莫謂當年鍾飯異鐺茗款煮且陳柑
#+END_VERSE
」¶

山居¶

#+BEGIN_VERSE
「　非凡非聖箇閑人不愛聲華不厭貧幾則偈言隨手¶頌一生事業沒心親憐他花瘦常留雨喜爾鶯多欲¶挽春自是山家真快樂石林雲物總無塵
#+END_VERSE
」¶

#+BEGIN_VERSE
「　特地層巒闢梵宮重重殿閣倚長空嶺頭花艸籠輕¶霧山外雲霞漾遠風好鳥吟春深樹裏孤猿嘯月過¶林東靈臺自是天生別登眺悠然萬物融
#+END_VERSE
」¶

#+BEGIN_VERSE
「　髫年蠢念愛山中日用生緣世不窮為法難如紅雪¶子真傳豈愛白頭翁幾回屈指劫前事萬古推心此¶刻同倦枕猿聲啼夜月恍然不覺日頭紅
#+END_VERSE
」¶

山居次答昇旭詞宗韻¶

#+BEGIN_VERSE
「　趨風幾度到山巔何事垂青夙有緣古調德堪斑管¶述今知才向口碑傳喜聆深吻融斯道坐對清談合¶上玄自別良能衣馬後嶺頭惟見石嵐煙
#+END_VERSE
」¶

閒詠¶

#+BEGIN_VERSE
「　關中兀坐已忘時放下全無一事為啟牖忽觀天地¶外鳥聲啼在杏花枝
#+END_VERSE
」¶

#+BEGIN_VERSE
「　樂道安閒脫辱榮冰心一片洞圓明攜笻昨夜寒江¶望月自皎兮風自清
#+END_VERSE
」¶

#+BEGIN_VERSE
「　翠嶂清溪跨白牛樂眠水艸已忘憂橫吹鐵笛無腔¶調水月松風一韻收
#+END_VERSE
」¶

紫薇¶

#+BEGIN_VERSE
「　瑤天一片映霞紅影落庭前破色空擬是紫衣傳不¶盡等閒分付與勳風
#+END_VERSE
」
<pb:KR6q0565_J_004-0526b>¶

避亂感懷寄殷夢臣先生¶

#+BEGIN_VERSE
「　惱亂風雲出夜郎幾尋山嶂路空長伴身幸有烏藤¶在隨意棲遲挂缽囊
#+END_VERSE
」¶

贈蔡大中丞¶

#+BEGIN_VERSE
「　弘文睿智聖同齊澤滿滇黔萬眾知因視南山泉石¶遠臨行書句作箴規
#+END_VERSE
」¶

聞提臺侯公訃感悼以寄¶

#+BEGIN_VERSE
「　忽訝風吹嶺上梅飛來片片點蒼苔知君自有清香¶骨種向墳前始念灰
#+END_VERSE
」¶

春日¶

#+BEGIN_VERSE
「　春勝山川綠連天風雨速隔林聽曉鏡破霧鳥聲出
#+END_VERSE
」¶

和純乾道人韻¶

#+BEGIN_VERSE
「　滿月照山樓倦眠枕石頭魚龍江海上把釣任垂鉤
#+END_VERSE
」¶

山房閒作¶

#+BEGIN_VERSE
「　月影秋潭現鐘聲靜夜頻隨波逐不散總是岸頭人
#+END_VERSE
」¶

二¶

#+BEGIN_VERSE
「　法門極則事海墨書難盡只在一毫端反聞聞自性
#+END_VERSE
」¶
¶
¶
黔靈赤松領禪師語錄卷四(終)
<pb:KR6q0565_J_004-0526c>¶

